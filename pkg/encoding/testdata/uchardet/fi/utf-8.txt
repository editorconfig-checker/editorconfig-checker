Termi science fiction on amerikkalaisen tieteislehtien toimittajan Hugo
Gernsbackin keksimä. Suomessa termin tieteiskirjallisuus loi tohtori Eino
Kauppinen 1950-luvun alkupuolella.
Tieteiskirjallisuudelle on laadittu erilaisia määritelmiä. Tieteiskirjallisuuden
rajat eivät ole yksiselitteisen selkeät. Tieteiskirjallisuus lähenee monia
kirjallisuudenlajeja, erityisesti kauhu- ja fantasiakirjallisuutta. Näillä
kolmella lajilla onkin yhteiset juuret 1800-lukua edeltävässä ei-realistisessa
kirjallisuudessa.
