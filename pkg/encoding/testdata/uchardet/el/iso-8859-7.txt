Η τυποποιημένη κωδικοποίηση χαρακτήρων του διεθνούς οργανισμού τυποποιήσεων με το όνομα ISO 8859-7, γνωστή και σαν Ελληνικά, είναι μια 8-μπιτη κωδικοποίηση χαρακτήρων, μέρος του προτύπου ISO 8859. Σχεδιάστηκε με τον σκοπό να καλύπτει τη σύγχρονη ελληνική γλώσσα καθώς και μαθηματικά σύμβολα προερχόμενα από τα ελληνικά.

Η αρχική έκδοση το 1987 είχε τις ίδιες αναθέσεις χαρακτήρων με το Ελληνικό πρότυπο ELOT 928, που εκδόθηκε το 1986. Ο πίνακας σε αυτό το άρθρο δείχνει την ανανεωμένη έκδοση του 2003, που προσθέτει τρεις χαρακτήρες, συμπεριλαμβανομένου και του σύμβολου του ευρώ.
